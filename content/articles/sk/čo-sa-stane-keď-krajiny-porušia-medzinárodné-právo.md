---
title: Čo sa stane keď krajiny porušia medzinárodné právo?
slug: porusenie-medzinarodneho-prava
date: 2025-12-11T12:00:00.000+01:00
author: Zoe Potocká
authors:
  - "Korektúra: Adam Dacho"
image: /uploads/img_5859.heic
heroImage: /uploads/img_5856.heic
excerpt: Medzinárodné právo je možno brať aj ako poistenie, ktoré znemožňuje,
  respektíve predchádza situáciam, kde by sa jeden štát mohol správať ako tyran
  či už vnútroštátne alebo voči ostatným štátom. Keďže vďaka medzinárodným
  dohodám by boli ostatnými štátmi vyvodené dôsledky.
---
## **Medzinárodne právo ako také** 

Každý štát má právny systém vytvorený tak aby bol vhodný a prispôsobený hodnotám, morálnosti  a tradíciám daného štátu. Avšak sú skutočnosti, ktoré sú komplexnejšie a priebežne zasahujú viacero štátov, niekedy aj celý svet, naraz. Medzi takéto skutočnosti patria rozsiahle vojnové konflikty, globálne otepľovanie, medzinárodný obchod, spolupráca na medzinárodnej úrovni (cestovanie, regulácie cien) V týchto prípadoch globálnej mierky je nevyhnutné využiť medzinárodné právo pre koordinovanú spoluprácu.

Medzinárodné právo je možno brať aj ako poistenie, ktoré znemožňuje, respektíve predchádza situáciam, kde by sa jeden štát mohol správať ako tyran či už vnútroštátne alebo voči ostatným štátom. Keďže vďaka medzinárodným dohodám by boli ostatnými štátmi vyvodené dôsledky. Napriek tomu je zachovaná suverenita štátov, keďže poznáme pojem ,,zvrchované štáty“, ktorým sú označované štáty, ktoré podliehajú medzinárodným dohodám. Zvrchované štáty majú úplnú právomoc nad svojím územím a vnútroštátnymi záležitosťami. Medzinárodné právo totižto neovláda štáty, ale koordinuje ich a umožňuje im dosiahnuť spoločný konsenzus. Avšak stále má právo vyvodiť dôsledky ak nie sú medzinárodné dohody rešpektované.

Medzinárodné právo sa okrem štátov vzťahuje na medzinárodné organizácie aj na samotných jednotlivcov. Medzinárodný trestný súd má dokonca zoznam ľudí, ktorí by mali byť pred ním súdení. Väčšinou sú to vplyvní a mocní ľudia, ako prezidenti, ktorí sa previnili voči medzinárodnému právu. 

## **JUS GENTIUM A.K.A. medzinárodné právo** 

JUS GENTIUM je právny koncept, ktorý pochádza z rímskeho práva a označuje právo, ktoré sa vzťahuje na všetky národy aj ľudí ako jednotlivcov. Je založené na princípe prirodzeného rozumu. Preto je často označované aj za prírodné právo a na jeho princípe v dnešnej dobe funguje medzinárodné právo. *Jus gentium privatum* označuje súkromné medzinárodné právo, zatiaľ čo *Jus gentium publicum* označuje verejné medzinárodné právo, teda systém pravidiel medzi štátmi. 

## **Ako je porušovanie medzinárodných dohôd trestané?** 

Dôsledky za porušovanie medzinárodných dohôd majú rôzne podoby. Tie sa odlišujú na základe povahy a vážnosti prečinenia. Sú stavané tak aby podporovali štáty v dodržiavaní medzinárodných dohôd, avšak ak už nastane porušenie dohody je aplikovaný aspoň jeden z nasledujúcich trestov: 

* Diplomatické sankcie (prerušenie medzinárodných vzťahov) 
* Ekonomické sankcie (platenie reparácií, zmrazenie aktív, embargo) 
* Medzinárodné súdy (Medzinárodný súdny dvor v prípade krajín alebo Medzinárodný trestný súd v prípade jednotlivcov) 
* Politický tlak 
* Politické sankcie (obmedzenie účasti na medzinárodných organizáciách) 
* Obmedzenie vojenských vzťahov 
* Strata dôveryhodnosti 
* Medzinárodná izolácia 

## **Ako to funguje?** 

Medzinárodné právo rovnako ako aj vnútroštátne právo funguje na rovnakom princípe, avšak tým aké je obšírne, je náročnejšie a aj ťažšie na definovanie. Štátny systém sa väčšinou skladá zo zákona, ochrany zákona a súdnictva. Medzinárodné právo sa spolieha ale aj na dodržiavanie základných princípov. Sem patrí napríklad zvrchovanosť štátov a vzájomný rešpekt, konsenzus, zmluvy, medzinárodné obyčaje a tradície, všeobecné právne zásady a v neposlednom rade medzinárodné organizácie. 

Tie hrajú dôležitú úlohu pri implementácii medzinárodného práva. Niektoré z týchto stavebných pilierov dokonca dozerajú na to aby boli dohody dodržiavané.  Medzinárodne organizácie ,ako OSN, monitorujú dodržiavanie medzinárodných dohovorov a rezolúcií. Medzinárodné súdy (ICJ, ICC alebo aj ECHR) zas riešia spory medzi štátmi a stíhajú ich za závažné previnenia. Na dodržiavaní medzinárodných dohovorov sa podieľajú aj neziskové organizácie, ktoré slúžia ako kontrolóri, a ak dôjde k neprávosti, poukážu naň a lobujú vyvodenie dôsledkov. 

## **Neoddeliteľná súčasť** 

Medzinárodné právo je neoddeliteľnou súčasťou našich životov a  zasahuje do nášho každodenného fungovania oveľa viac ako si myslime. Okrem benefitov, ktoré prináša kooperácia jednotlivých štátov, medzinárodne právo prejavuje rešpekt jedného štátu voči druhému. Je to skutočné právne umenie.
